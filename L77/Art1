
LEGGE 17 luglio 2020, n. 77 

Conversione in legge, con modificazioni, del decreto-legge 19  maggio
2020, n. 34, recante misure urgenti in materia di salute, sostegno al
lavoro  e  all'economia,  nonche'  di  politiche   sociali   connesse
all'emergenza epidemiologica da COVID-19. (20G00095) 
(GU n.180 del 18-7-2020 - Suppl. Ordinario n. 25)
  Vigente al: 19-7-2020   
 
  La  Camera  dei  deputati  ed  il  Senato  della  Repubblica  hanno
approvato; 
 
                   IL PRESIDENTE DELLA REPUBBLICA 
 
                              Promulga 
 
la seguente legge: 
                               Art. 1 
 
  1. Il decreto-legge 19 maggio 2020, n. 34, recante  misure  urgenti
in materia di salute, sostegno al lavoro e all'economia,  nonche'  di
politiche sociali connesse all'emergenza epidemiologica da  COVID-19,
e' convertito in legge con le  modificazioni  riportate  in  allegato
alla presente legge. 
  2. Il decreto-legge 16 giugno 2020, n.  52,  e'  abrogato.  Restano
validi gli atti e i provvedimenti adottati e  sono  fatti  salvi  gli
effetti prodottisi e  i  rapporti  giuridici  sorti  sulla  base  del
medesimo decreto-legge 16 giugno 2020, n. 52. 
  3. La presente legge entra in vigore il giorno successivo a  quello
della sua pubblicazione nella Gazzetta Ufficiale. 
  La presente legge, munita del sigillo dello Stato,  sara'  inserita
nella  Raccolta  ufficiale  degli  atti  normativi  della  Repubblica
italiana. E' fatto obbligo a chiunque spetti di osservarla e di farla
osservare come legge dello Stato. 
    Data a Roma, addi' 17 luglio 2020 
 
                             MATTARELLA 
 
                         Conte, Presidente del Consiglio dei ministri 
Visto, il Guardasigilli: Bonafede 
          Avvertenza: 
              La presente legge di conversione del  decreto-legge  19
          maggio 2020, n. 34, pubblicato nel Supplemento ordinario n.
          21/L alla Gazzetta Ufficiale - Serie generale - n. 128  del
          19  maggio  2020, e'  pubblicata,  per  motivi  di  massima
          urgenza, senza note, ai sensi  dell'art.  8,  comma  3  del
          regolamento   di   esecuzione   del   testo   unico   delle
          disposizioni  sulla  promulgazione   delle   leggi,   sulla
          emanazione dei decreti del Presidente  della  Repubblica  e
          sulle pubblicazioni ufficiali  della  Repubblica  italiana,
          approvato con decreto del Presidente  della  Repubblica  14
          marzo 1986, n. 217. 
              Nel  Supplemento  ordinario  alla  Gazzetta   Ufficiale
          del 29 luglio 2020 si procedera' alla  ripubblicazione  del
          testo della presente legge coordinata con il  decreto-legge
          sopra citato,  corredato  delle  relative  note,  ai  sensi
          dell'art. 10, commi 2 e 3 del decreto del Presidente  della
          Repubblica 28 dicembre 1985, n. 1092. 
              Il testo del decreto-legge coordinato con la  legge  di
          conversione e'  pubblicato  in  questo  stesso  Supplemento
          ordinario. 
