Art. 29 
 
 
           Incremento fondo per il sostegno alle locazioni 
 
  1. Al fine  di  mitigare  gli  effetti  economici  derivanti  dalla
diffusione del contagio  da  COVID-19,  il  Fondo  nazionale  per  il
sostegno all'accesso alle abitazioni in locazione di cui all'articolo
11 della legge 9 dicembre 1998, n. 431, e' incrementato di  ulteriori
140 milioni di euro per l'anno 2020. 
  2. L'erogazione delle risorse di cui al comma  1  viene  effettuata
nei termini, nonche' secondo le modalita' e i  coefficienti  indicati
dall'articolo 65, commi 2- ter e 2-quater, del decreto-legge 17 marzo
2020, n. 18, convertito, con modificazioni,  dalla  legge  24  aprile
2020, n. 27. 
  3. Agli oneri derivanti dall'attuazione del comma 1 si provvede  ai
sensi dell'articolo 265. 